---
title: 'Veselé hinty pre (edukačné) prezentácie'
categories: [know how, blog]
tags: [know how, hinty, prezentácie]
layout: post
---
Nasledujúcich pár riadkov nepožralo všetku múdrosť sveta, je to pár postrehov, ktoré podľa mňa vedia byť nápomocné ako prednášajúcemu, tak publiku, poprípade divákom záznamu. Post slúži (pre mňa) ako "checklist pre sklerotika", ak pomôže aj Vám, budem rád a rád privítam akékoľvek konštuktívne pripomienky.

## Organizačná stránka
  * potrebujem čas na otestovanie techniky, tzn. príjdem aspoň o 10 minút skôr, ako začína môj blok prednášok
  * ak sa moja prednáška vyskytuje v nejakom bloku, pred začiatkom bloku som na mieste
  * ak som do mikrofónu nehovoril, dohodnem sa s organizátorom na vyskúšaní predom
  * jasne a s dostatočným predstihom komunikujem svoje požiadavky na organizátorov
    * napr. laserové ukazovátko, redukcia z DisplayPortu/ThunderBoltu/USB3.1c pre projektor   
  * ak majú prezentáciu vidieť (aj ľudia vzadu), prispôsobím tomu veľkosť fontov a kontrast
    * v ideálnom prípade si to pred prezentáciou celé pozriem na plátne v rôznych svetelných podmienkach
  * nachystať si záložný program pre krízové stavy
    * vypadla technika
    * mešká publikum a potrebujem/chcem naťahovať
    * zabudol som o čom prednášam ;)

## Koncepčné k prezentácii
  * najprv cool obsah, potom cool efekty
  * relaxačné vtipné vsuvky sú ok ale v primeranom množstve
  * **čím kompatibilnejšie, tým lepšie** (rieši kompatibilitu v prípdate "krízovej situácie")
    * PDFko s prezentáciou bez špeciálnych efektov a s embedovanými fontami je nad zlato
    * ak mám prezentáciu s videami, dávam pozor na štandardné kodeky, h264 sa javí ako všeobecne akceptovateľný, popr. niečo dostatočne staré, nech to vie prehrať vážne všetko
  * kontrast a veľkosť fontu výrazne ovplyvňujú čitateľnosť slajdu
  * slajdy netreba prepĺňať kvantom informácií, ľudia stratia niť / zahltíte ich zbytočnými informáciami a podstatné si možno nevšimnú

## Technická stránka veci
  * ak neprednášam od plátna a/alebo nepotrebujem využívať display prezentačného stroja na iné účely (ako napr. preview ďalších slajdov pri Keynote), Screen Mirroring sa javí ako dobrá voľba
    * vidím na to o čom hovorím
    * nemusím sa vytáčať k plátnu, nebolí ma krk, nestrácam sa v pristore
  * mám prezentáciu nahratú na záložnom médiu (web, cloud share, CD/DVD/BR, usb kľúč), kľudne aj viac záložných kópií
    * **samozrejme v aktuálnej verzií**

## Komunikácia

### Mikrofón
  * je ma počuť iba vtedy, ak do mikrofónu hovorím, ak točím hlavou, otáčam za hlavou aj mikrofón (ak nemám headset)
  * ak mi držanie mikrofónu robí problém (napr. musím písať oboma rukami), požiadam organizátora o držiak(a) - tj. (ne)ľudský prvok držiaci mikrofón
  * prejav prispôsobím možnostiam a schopnostiam publika (zohľadňujem okolitý hluk a rezonanciu) 
    * nemeliem a artikulujem
    * ak sa tam vyskytujú aj starší ľudia, ar-ti-ku-lu-jem!

### Komunikácia s publikom ###
  * ak je k dispozícii putovný mikrofón, snažím sa prijmäť pýtajúceho aby hovoril do mikrofónu
  * ak putovný mikrofón k dispozícii nie je, po položení otázky z publika ju zopakujem a až následne odpovedám
  * ak to má zmysel, lobujem za použitie [sli.do](https://www.sli.do/)

### "Sharing is caring" ###
  * ak si to môžem dovoliť/zoženiem na zdieľanie okrem videa aj zdrojovú prezentáciu
    * SlideShare, Google Documents a pod sú na zdieľanie určite lepšie ako iba nahrávaný záznam slajdov 